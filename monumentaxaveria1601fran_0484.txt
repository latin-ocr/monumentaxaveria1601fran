448 MONUMENTA XAVEmANA

62
Ρ. IGNATIO DE LOYOLA, ROMAM

Cocino 20 Januarii 1548 ¹.

Virum sanctimonia praestantem idoneosque operarios postulat, quos in
Molucum, in Sinas, in Japoniam tuto mittere possit.-Gratias et in-
dulgentias expectat.—De consilio inJaponiam proficiscendi.— joannem
de Beira sociis suis praeficit.

Gratia et charitas D. N. etc. ’

1. Deus mihi conscius est quantopere in hac quoque vita
te videre expetam, Pater charissime, ut tecum multis de rebus
communicem, quae tuam opem ac remedium desiderant3 nulla
enim locorum spatia obstant obedientiae. Video in‘his locis e
Societate esse permultos, rursusque nos animorum nostrorum
medico multum egere video. Per ego te Jesum Dominum oro et
obtestor, Pater optime, ut his quoque filiis tuis, qui in India ver-
samur, prospicias, virumque mittas aliquem virtute ac sanctitate
praestantem, cujus vigor et alacritas torporem excitet meum.
Magna me spes tenet, quoniam divinitus animorum nostrorum
affectiones tute prospicis, abs te operam datum iri diligenter, ut
omnium nostrorum jam languescens virtus ad perfectionis stu·-
dium vehementius incitetur.

2. Nihil magis haec terra ab Societate nostra, quam con-
cionatores desiderat. In his, quos huc magister Simon submisit,
nemo est (quod sciam) concionator. Lusitani autem Indiam inco-
lentes, pro suo egregio erga nos studio ac benevolentia idoneos
nostrae societatis, concionatores exoptant mirum in modum.
Proinde te per Deum ejusque cultum obtestor, ut tam pii justi-
que illorum postulati memor, aliquot huc mittas Patres ad id

 

¹ Ex TURSELL„ l. II, ep. 4.—Vide CUTILL„ anno 1548, ep. 1: MENCH.‚
lib. ΙΙ, ep. 19. Δ

Eam inscripsit CUTILLAS «Al Padre Maestro Ignacio de Loyola, Pre-
posito General de la Compafiia de Jesus.»TURSELL1NUS vero: «R. P. Igna-
tio Lojolae Praeposito Generali Societatis Jesu.»

