Emsr. 17.—15 JANUARH 1544 303

‚statim ea erecta et sequenda esse arbitrantur, non ut Dei uolun-
tas fiat desiderantes, neque in eum curam suam et consilia omnia
iacientes ¹⁷; metuunt enim ne quod ipsi uolunt Deus nolit, neue,
dum diuinae uoluntati obediunt, male parta beneficia a se abdicare
cogantur. Propemodum apud me statueram literas dare ad aca-
demiam Parisiensem ¹⁸, aut saltem ad magistrum nostrum de
Cornibus ¹⁹ et doctorem Picardum ⁶²⁰. Quot miriadum miriades
fidem euangelii acciperent, si essent qui laborem hunc caperent,
omni cura et solicitudine uiros bonos inuenire laborarent, quos
huic negotio admonerent eos ope sua iuuarent, qui quaerunt non
-quae sua sunt, sed quaeJesu Christi 2¹! Tanta est hic eorum, qui
ad fidem ueniunt, multitudo, ut mihi saepe dum baptizo, eneruata
labore, brachia fatigentur, neque ob raucedinem loqui ualeam,
dum toties articulos fidei, decem mandata, aliasque orationes,
eorum in linguam mutatas, memoro: dum ipsis uerba facio de
hoc nomine, christianus, quid significet, de paradiso, de inferis,
et quales sint qui huc, quales qui illuc proficiscuntur. Frequen-
tissime autem simbolum et mandata doceo. Accidit nonnunquam
ut uno et eodem die totum unum oppidum baptizem. In hac ora
triginta sunt urbes christianorum.

Quia Gubernator Indiae admodum amicus est nostrae Socie-
tati, desiderat aliquos ex eis huc uenire: ea de re opinor eum

¹⁷ iaccientes, ms.

'⁸ «Non tantum deliberatum habuit ad academiam Parisiensem scribe-
re, sed et reipsa scripsit uti testatus [est] Joannes de Rada, consiliarius et
auditor supremus regni Navarrae, qui tunc Parisiis philosophiae operam
dabat, et illam Xaverii epistolam vidit tanta admiratione spiritus illius apo-
stolici, ut sibi illius exemplar procurarit, quod et fecere plerique doctores
Sorboniei. Utinam haec epistola non intercidisset, uti multae aliae.» Cod.
P. Taisne.

¹⁹ Mag. Petrus de Cornibus, O. S. Fr. Vide POLANCO, Chron.‚ t. I
pag. 94: Epist. Mixtae‚ t. I, pag. 583. .

2⁰ Dr. Franciscus Picard, quem Polancus, in chron„ t. IV, pag. 323,
n. 691, «egregium concionatorem, Societati amicissimum», appellat. Vide

7

’ v praecipue vol. V ejusdem Clzronici, pag. 335, annot. Ι, et de ejus erga So-

 

cietatem amore ea, quae pulcherrime Sancto Ignatio scribit P. Hieronymus
Domenech in vol. Epistolae mactae, pp. 582 et 583.

²¹ «Omnes enim quae sua sunt quaerunt, non quae sunt lesu Christi».
AD PH1L1P., II, 21.

