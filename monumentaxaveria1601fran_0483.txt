EP1ST. 61.—2o JANUARJI 1548 447

imponere, cum naues iamiam discessurae me urgent, nec ubi me-
lius finiam habeo, quam dicendo, quod si oblitus unquam fuero
Societatis Jesu, obliuioni detur dextera mea. Precor Deum et Do-
minum nostrum Jesum Christum ut, quandoquidem nos in sua
coniunxit sancta Societate in hac tam laboris plena vita, pro sua
misericordia in gloriosam suam societatem in coelo coniungat,
licet pro ipsius amore a nobis tam disjuncti alii ab aliis viuamus.

23. Et ut intelligatis quanto interuallo corporali a uobis si-
mus disiuncti, hoc scitote: quod si in obedientiae sanctae uirtute
aliquid nobis, Maluci degentibus, qui Romae habitatis iniunxe-
ritis, responsum eorum, quae scripseritis, non prius quarn tribus
annis et nouem mensibus exactis excipere potestis. Prius enim
quam in Indiam perferuntur literae, octo exigentur menses: prius
autem quam ab India Malucum nauigetur, octo itidem menses
consumentur: dum autern tempus et naues, quae in Indiam re-
deunt, expectantur: inter eundum et redeundum viginti et unus
menses elabuntur: ab India autem, antequam Romam responsum
redeat, alii itidem, scilicet menses, sunt necessarii. Haec vero
intelligi oportet curn prospera est omnino nauigati03 quod si ali-
quid sinistrum acciderit, multo longiori ternpore hoc iter confi—
citur.

Ex Cochin, vigesima Januarii MDXXXXviii.

Minimus seruus seruorum Societatis Jesu,
FRANC1scus.

