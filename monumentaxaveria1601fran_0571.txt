,Ω ‚taxa---⁴ ,-

 

 

κζ’-.ῃψμι, ,--ᾼ-
..

EPIST. 81.—22 JUNII 1549 §33

v

exterritus exclamasset, eo clamore reliquos excitatos arripuisse
arma aliud quippiam esse existimantes: quibus tumultus causam
requirentibus respondisse puerum, se nocturno spectro perculsum
inclamasse. Inde famulum illum complures disposuisse cruces in
aedibus, et spectra illa evanuisse: denique incolas enunciasse
Lusitanis in tectis illis Diabolos habitare, et· simul quaesisse quo
tandem remedio fugarentur: tum respondisse Lusitanos, nullum
remedium cruce praesentius inveniri. Itaque posteaquam eam
domum Lusitani crucibus in vestibulo positis munierint, exem-
plum incolis secutis, ante domos passim excitatas cruces, Ad
haec nunciabatur in Japonia latissimum Evangelio patere cam-
pum: gentem enim prudentem esse, atque ingeniosam, rationi
obtemperantem , discendique percupidam. Quocirca in spem
venio (nisi nostra peccata impediant quominus nostra Deus
vopera uti velit) non paucos ex omni Japonia ad Christi fidem
accessuros.

5. His ego nunciis etsi vehementer excitatus, tamen utrum
eo me conferrem, nec ne, diu mecum, multumque cogitavi. Ve-
rum ubi certis indiciis Japonicam profectionem e gloria et volun-
tate divina esse perspexi, si hoc iter omitterem, nae ego viderer
mihi longe Ethnicis Japonibus deterior. Humanae salutis hostis

’ profectionem nostram summa ope impedire conatus est. Cur

tantopere a nobis sibi metuat nescio, sed aliquid profecto est.
Proficiscentes in Japoniam supellectilem ad sacrum faciendum
necessariam nobiscum deferemus. Proximo anno (nisi Deo secus
videbitur) quaecumque illic gesta erunt faciam ut sciatis.

⁴ 6. Simul atque Japoniam attigerimus, certum est nobis Re-
gem ipsum Japoniae recta adire, eique fidenter mandata, quae a
Jesu Christo Regum Rege habemus, exponere. Imus spei divi-
naeque fiduciae pleni, confidimusque nos Deo duce de ejus
hostibus triumphaturos Neque vero certamen cum Japoniae li—
teratis reformidamus. Quid enim boni nosse potest qui Deum
Christumque ejus Filium ignorat? qui autem nihil spectat aliud,
nisi divinam gratiam, Evangelii praedicationem, animorum salu-
tem, quid tandem recuset aut pertimescat? si enim versabimur
non modo in terris barbarorum, verum etiam in daemonum regno:

