”te -‡‡1-.

i

 

 

EPIST. 46.-2o JANUARH 1544 359

in eos animadvertisti, qui a Te autorati, Tibique subditi, mihi
erant in India contrarii: cum in eosdem, si negligentes de-
prehenderentur in tuis vectigalibus et F isci rationibus curandis,
severe vindicares ? Nec seio, Domine, quanti ad tuam excusatio-
nem momenti habitura sit tali tempore responsio Tua, dicentis:
equidem annis singulis cum isthuc scribebam, res Divini tui ob—
sequii commendabam. Reponetur enim continuo: Atqui eos qui
tam sancta ista mandata susque deque habebant, impune id fa-
cere sinebas, cum interim quos compereras in rerum tuarum
procuratione parum fidos aut strenuos, debitis poenis subiicereS.

7. Per Ego Te, Domine, quo flagras zelum Gloriae Divinae,
perque curam quam habes antiquissimam expediendarum apud
Deum rationum officii proprii, ac conscientiae deonerandae‚ ob—
testor atque adiuro Majestatem Tuam: Mitte huc idoneum cum
autoritate necessaria Ministrum‚ cujus vna cura sit, prospicere
saluti innumerabilium animarum quae hic periclitantur: quique
in ea procuratione potestatem a Te habeat liberam ab imperio et
ditione illorum quos vectigalibus et regni tui negotiis proprie
vacare iubes: ut sic in posterum incommoda et scandala viten-
tur, quibus antehac multis et gravibus res hic Christiana labo-
ravit.

8. Ineat Maiestas Tua exactam rationem, et plenam secum
summam colligat fructuum et temporalium bonorum quae Dei
beneficio ex Indiis percipis. Deduc inde quod hic in Dei obse—
quium et causam Religionis expendis. Sicque cunctis prudenter
aestimatis, inter tuas regias, et Dei ac coelestis Regni rationes
eam partitionem institue, quam gratus et religiosus tuus animus
aequam fore bonamque iudicabit: cavens, ne Creator rerum
omnium parte nimis exigua largiter effusorum in tuum sinum Bo·-
norum auguste ac parce remuneratus a Te videri possit. Nec
cunctetur in hoc diutius, aut procrastinet ulterius Maiestas Tua.
Quantum enim cumque festines, sera iarn haec fuerit diligentia.
Vrget me ad hoc scribendum vera et ardens mei cordis erga Ma-
iestatem Tuam caritas3 utique cum audire mihi videar voces ex
his terris missas ad Coelum Indiae conquerentis, avare secum
agi a Maiestate Tua, quod Proventuum uberrimorum qui aera—

