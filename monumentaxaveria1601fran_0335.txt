EPIST. 17.-—15 JANUARn 1544 299

«credimus». Quam ob causam eis mandaui saepius ut [tam] sym-
bolum apostolorum memorarent quam alias orationes, quippe
a quo habet homo quod sit christianus. A symbolo ad de-
cem mandata itum est. Ea esse aiebam legem christianorum,
quam si quis, uti Deus iussit, impleuerit dicitur bonus christia—
nus, si uero contra, malus. Admiratio magna est omnium cum
christianorum tum gentilium, quando uident quam aequa et ad
rationem naturalem propensa sit lex Domini nostri Jesu Christi.
Vbi et hoc opus a nobis est consummatum, dedi eis orationem
dominicam et salutationem angelicam, quas, me praeeuntem se-
cuti, duodecies pro adeptione duodecim articulorum fidei pro>
tulere.

4. Quibus prolatis, easdem iterum decies pro assecutione
decem mandatorum legis hac serie profuderunt: initio proloquor
articulum fidei primum, sub quem dico eorum lingua et illi una
mecum: «Domine Jesu Christe, fili Dei, da nobis gratiam ut inge—
nue et sine dubitatione primum articulum fidei credamus». Eam
nobis donari, oratione dominica imploramus. Inde simul e vesti-
'gio omnes dicimus: «Sancta Maria, mater Domini nostri Jesu
Christi, concilia nobis a filio tuo gratiam, qua ingenue, sine dubi-
tatione, primum fidei [articulum] credamus. Hanc ut nobis conci-
liet dicimus aue Maria. Idem factum est in aliis undecim articu—
lis 5. His sic impletis, mandata enunciamus ad hunc modum: im—
primis mihi proclamanti primurn mandatum acclamant omnes;
exinde simul omnes dicimus: «Domine Jesu Christe, fili Dei, da
nobis gratiam, qua te super omnia amare ualeamus.» Vocato Dei
auxilio, omnes deinceps dicimus orationem dominicam. Hinc si-
. mul iterum omnes: «Sancta Maria, mater Domini nostri Jesu Chri—
sti, flagita nobis a Filio tuo gratiam, qua ualeamus primum adim-
’ plere mandatumzn quam gratiam ubi postulamus dicimus saluta-
tionem angelicam. Ita facturn est in aliis nouem mandatis. Ex his

 

⁵ Cutillas, quotiescumque de fidei articulis agit Xaverius, numerum 12
omittit: idem facit Tursellinus, qui tamen, postquam ea narrat, quae Xave-
rius post primi fidei articuli expositionem faciebat, addit: «Eandem plane
rationem in reliquis undecim Symboli (articulos fidei ait nostrum exem-

’ plar) capitibus tenemus.»

