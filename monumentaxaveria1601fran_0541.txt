 

EP1ST. 73.—2o JANUARH 1549 505

voluntatem. Jam agitur de Collegio inibi instituendo, ubi pupilli
in primis Lusitanorum, deinde Christianorum Comorinensium,
et Thomaeorum erudiantur. Nam oppidani, qui et pauci sunt, et
a re familiari male constituti, seminarium ne inchoare quidem
suis facultatibus possunt. Scripsi super ea re ad Regem, osten-
dens id negotium quanto tandem usui sit Christianae religioni
futurum. Transiges cum Rege, ut Indiae Praetori, itemque Pro-
curatori suo mandet ut id domicilium ex publico aedificet satis
laxum ad complures orbos tum Lusitanorum, tum indigenarum
liberos alendos.

17. Coulani enim summa copia est ac vilitas rerum omnium,
et parva impensa maxima alumnorum sustineri potest multitudo.
Si ipse huc venies, Simon frater charissime, nimirum tuus adven—
tus magno et rei Christianae emolumento, et tibi gaudio erit3 sed
ita si regia instructus autoritate venias ad Dei cultum et Chri-
stianos indigenas sublevandos. Iterum te moneo ut Regis Regi-
naeque opibus fultus huc venias, quo Praefectos et Procurato-
res regios contineas in officio. Tum demum enim omnium opi-
nione melius de India, et Christi cultu mereberis.

18. Laetos e Malaca nuncios accepi de re Christiana a F ran-
cisco Pere, et Rocho Oliveria praeclare gesta. Ex eorum literis
omnia cognosces. Optimi autem ex Moluco nuncii perferuntur;
quippe in maximis aerumnis, perpetuisque vitae discriminibus
Joannes Beira, ejusque socii versantur, magno cum Christianae
religionis incremento. Rumor de Beirae caede dissipatus mihi
quidem inanis videtur. Ipse ad me paulo ante de suis rebus,
aerumnis, ac periculis diligentissime scripsit. Ejus socii post
discessum navium ex Moluco, tres menses hyemarunt in Am-
boino.

19. Interim Joannes Beira eo ex Maurica venit ad Praefe-
ctum, rogatum ut Lusitanorum manum Mauricis Christianis au-
xilio mitteret. Revertenti in Mauricam ex Moluco nescio quid
illi gravius accidisse dicitur, quod ego neque illius literis, neque
idoneis autoribus comperi. Illud pro certo affirmare audeo, tan-
quam aurum in fornace probari eos qui Deum ac proximos dili-
gunt. Equidem haud scio an usquam in toto orbe Christiano ii

