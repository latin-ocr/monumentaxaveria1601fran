EP1ST. 17.—15 JANUARH 1544 309

14. Delectationes, quas hic habeo, fratres [in] Domino cha-
rissimi, sunt frequens uestri memoria, consuetudinisque illius re—
cordatio, quae mihi uobiscum per magnam Dei misericordiam
¹ tanto tempore fuit, in qua quidem consuetudine nunc intelligo
et sentio quantam infelix ego iacturam fecerim, qui ex tot tan-
tisque beneficiis, quae in uos Deus abundantissime protulit, tam
parum utilitatis reportauerim. Tanta mihi Deus beneficia largi—
tur, ut per iuges uestras orationes et assiduam mei memoriam
apud Deum, dum me ipsi commendatis absentem corpore, di—
gnetur mihi ostendere meorum multitudinem peccatorum, uires—
que et fortitudinem suppeditare, ut inter infideles uersari queam.
Quare Deo et uobis gratias ‘⁴⁶ ago, fratres in Domino charissimi.
Inter multa autem, quae Dominus dedit datque quotidie, bene-
ficia, unum illud maximum est, quod mihi uidere licuit, ut nostra
Societas et lex uiuendi tandem cardinalibus et Pontifici roma—
no probaretur, ab eis stabiliretur et robur acciperet. Sit Dominus
per secula benedictus, quia uisum est ei palam facere id, quod
-ante occulte ⁴⁷ seruo suo, Patri nostro Ignafio, inspirauerat.
Anno elapso scripsi ad uos numerum missarum, quas apud
indos, iussu domini Ignatii, fecimus; dictarum uero hoc anno nu-
merum non teneo. Ita finem facio, Deum orans, ut qui per suam
misericordiam nos ex tot nationibus coegerit coactosque separa—
uerit, alios tam procul ab aliis dirimens, iterum nos iungat post
uitam in sua gloria.

15. Quod ut obtineam, in auxilium uoco omnes sanctas ani—
mas huius regionis, quae, per me baptizatae, in sua innocentia a
terris ad gloriam euolarunt, numero plures quam mille. Has
omnes sanctas animas oro, ut nobis gratiam concilient, per
quam toto huius exilii tempore Dei sanctissimam uoluntatem in-
telligamus, intellectam totis uiribus impleamus.

Ex Cochim 15 Januarii anno Ι 544.

Ι Vester in Christo charissimus frater,
F RANCISCUS.

⁴⁶ gratia, ms, 4⁷ oculte, ms

