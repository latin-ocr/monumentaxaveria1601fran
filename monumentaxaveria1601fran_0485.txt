Eprsr. 62.—20 JANUARu 1548 449

munus appositos, qui rectum errantibus salutis iter ostendant.
Quos praeterea e Societate missurus es ut Evangelii causa
Ethnicorum vicos peragrent, hos tam spectata probitate oportet
esse, ut tuto et comitati ire possint et soli quocumque eos Chri—
stiana res vocet, velut in Molucum, in Sinas, in Japoniam. Vel ex
Sinarum et Japoniae, earumque gentium descriptione, quam his
inclusam literis ad te mitto, facile intelliges, cujusmodi tandem ‘²
ipsa res expetat viros.

3. Pontificias Indulgentias, privilegiumque arae maximae
nostri collegii, item potestatem sacerdotibus ut remotos popu-
los Chrismate inungant pro Episcopo, de quibus ad te superio—
ribus annis scripsi, incredibiliter expectamus. De Quadragesima,
usus me docuit nihil admodum necesse esse quicquam immutari.
Nam Lusitani adeo locis disjuncti sunt in India, ut si commodum
spectes publicum, nulla immutatione opus sit. Neque enim hyems
eodem tempore per omnes Lusitanorum civitates atque oppida
vagatur. Quare, habita communis boni ratione, satius duco nihil
decerni super ea re novi, etsi video non deesse qui contra
sentiant.

4. Nondum plane constitui utrum ego ipse cum uno aut
= altero e Societate Japoniam post sesquiannum petam, an eo duos
¹ e Societate praemittam: nam certum est mihi aut ire, aut alios
, mittere. Atque ut nunc est, inclinat animus in consilium eundi.
Deum oro, ut quod magis ei cordi est, id liquido perscribat
mihi. E tribus sociis qui Molucum petierunt, visum est unum
; eligere qui praeesset coeteris. Itaque Joannem Beiram delegi, cui
reliqui obtemperarent non secus ac tibi. Id illis pergratum acci—

· dit. Idem in Promontorio Comorino, coeterisque locis ubi plures

 

e Societate versantur, instituere cogito. Tu velim tua tuique
³ studiosorum deprecatione nobis in hac barbarie versantibus coe-
lestem implores opem. Quod ut facias impensius, Deum immor-
talem oro tibi ut ostendat divinitus quantum ego tuae vel opis,
vel operae indigeam. XIII. Kalendas Febr. anni a Christo nato,

MDXLVIII. Cocini.

² In textu, tamen, quod in aliis editionibus correctum est.

Momm. XAv. 31

