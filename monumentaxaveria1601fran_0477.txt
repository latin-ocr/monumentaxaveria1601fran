prsr. 610—20 JANUARII 1548 441

5. Gens quaedam infidelis (Tabari ⁶ dicuntur) in his insulis
degit, qui omnem suam foelicitatem in occidendis quotquot pos-
sunt hominibus constituunt, adeo ut, si alii non occurrant, suos
filios et onres interimant. Multi ab his christiani occiduntur.
Quaedam ex his insulis fere semper tremit3 et aiunt in causa esse
magnam ignis vim, quae sub monte sit, nam spirare cernitur
continue, et saxa instar ingentium arborum magno impetu proii-
cere, et tantum cineris, ut eos qui in agris sunt operiat, apros
excecatos interimat (post tempestatem enim uenti, huiusmodi
mortui deprehenduntur).

6. Pisces etiam, qui mortui in littore deprehenduntur, esu
cineris extinguit. Cum me perconctarentur quid hoc rei esset,

, - infernum esse aliquem respondebam, quo detruderentur hi, qui

 

idolis seruiebant. Cum missam in die Sancti Michaelis dicerem,
tantopere tremuit terra, ut timerem ne mihi altare disiiceretur:
forte diuina virtute Sanctus Michael daemones, diuinum obse-
quium impedire volentes, repulit atque ad infernum relegauit.

7. Cum ergo peragrassem omnia christianorum loca, Malu-
cum redii, vbi alterum trimestre substiti, predicationi ut prius,
mane portugalensibus, a prandio conuersis a paganismo insi-
stens, continue confessionibus audiendis vacanS, et christianae
fidei documenta proponens, atque idololatriam pristinam multum
reprehendens: die mercurii et veneris seorsum vxoribus portuga
lensium (quae indianae sunt) de fidei articulis, preceptis legis,
sacramento confessionis et communionis concionatus sum.

8. Tempus enim erat quadragesimale, et sic in festis pa-
schalibus multi Christi corpus sanctissimum (quod prius nunquam)
assumpserunt. Itaque his sex mensibus, cum magno ciuitatis
fructu per Dei gratiam, ibi versatus sum. Post pascha inde pro—
fectus, et quidem fere nocte media, ut lachrymas et planctus fi-
liorum ac filiarum spiritualium euitarem. Nec tamen id obtinui
ea hora3 nam cum magno dolore et multis lachrymis me sunt
prosecuti: prius tamen quam inde proficiscerer, deuotum quem-
dam sacerdotem, qui quotidie doctrinam christianam, adiecta

 

⁶ Alias javari, sed nostra apographa eos semper tabaros vel tauaros
nommat.

