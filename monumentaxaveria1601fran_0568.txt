530 MONUMENTA XAVERIANA

neminem umquam in Indiam venisse, cui tantum vel honoris vel
gratiae tribuerent degentes illic Lusitani, quantum mihi detule—
runt. Totum hoc debeo Majestati Tuae, crebrisque tuis illis et
efficacibus commendationibus mei ad eos quos negotiis Regni tui
Praefectos habes per Indicos tractus. Quos inter quoniam Do-
minus Petrus de Sylva Praefectus Malacensis in me juvando,
colendo, ornando insigniter excelluit, iisque me sibi beneficiis
obstrinxit, quibus inopia et imbecillitas mea parem a me umqua'm
referri gratiam prohibent, peto ut me sinas constituere in Libe-
ralitate Tua supplementum egestatis meae. Id consequar si di-
gnabitur Majestas Tua et huic et aliis de me optime meritis largi-
ter in mei gratiam benefaciendo, ea cuncta repraesentare, quae
Ego ipsis cum debeam, exsolvere non possum.

. 6. Deus Dominus ⁴Noster per suam Infinitam Pietatem et Mi—
sericordiam illuminet plene ac penitus mentem Majestatis Tuae
ad clare cognoscendum suam Sanctissiman Voluntatem, addatque
gratiam perfecte exequendi quae ipsi placere noveris: sic prorsus
ut fecisse gauderes in momento mortis tuae, quando sisteris ante

Dei Tribunal redditurus rationem omnium quae per universam ν ’

vitam egisti. Vehementer etiam atque etiam obsecro Te, Domi-
ne, ne pigreris jam nunc praeparare in illud ultimum periculum
decretorii momenti quidquid expediri modo ac praeverti potest.

Morbus enim supremus et mortis ingruentis vicinia, ita mentem .

languentis in angorum dolorumque, qui plurimi acerbissimique
tunc saeviunt, praesenti sensu miseram defigit, ut illi nequaquam
vacet aliis curis aut cogitationibus attendere, quam quas illis hor-
ribilis scena rerum animo sese tum primum objiciens, tristissi-
mas et inutiliter cruciantes incutit, quarum informare speciem
nemo potest qui non sit expertus, Malacae die Festo Corporis
Christi Anno CIQIOXLIX.
Majestatis Tuae servus inutilis.
Franciscus.

 

