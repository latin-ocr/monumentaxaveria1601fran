 

PROOEMIUM

Prodeunt tandem in lucem exoptata diu XAVERIANA MONU—
MENTA, diligenter recognita ac multis accessionibus locupletata.
De F rancisco autem Xaverio, si pro dignitate luberet dicere, in-
tegra sane volumina essent conseribenda; at neque is nobis
praefixus est scopus, nec talis magnus ille Indiarum Apostolus
est, ut in tenebris jaceat vel commendatione nostra indigeat;
tum quia ejus facta, virtutes, labores nota sunt omnibus, tum
quia ejus gloria non Orientis modo regiones, sed universum ter-
rarum orbem pervagata est. Quare, silentio praetermissis quae
de horum monumentorum auctore ac de illius rebus gestis dici
possent, ad ea, quae nostri muneris sunt, convertimur. Igitur
dicendum est de Xaverii scriptis: quanta sit illius cum epistola-
rum, tum aliorum scriptorum copia; quarn magna ex illis de-
cerpi possit utilitas3 quae necessitas novae hujusce editionis
adornandae visa est3 demum quaenam sit nobis habenda ratio
in Xaverianis scriptis excudendis—De singulis pauca.

SANCTI F RANCISCI SCRIPTORUM NUMERUS. Atque ad pri-
mum quidem quod attinet, clarissimus Pater Menchaca in Bono-
niensi epistolarum editione, quae omnium versionum hujus sae-
culi, ad finem labentis, quasi typica extitit, haec ad rem ait in
Prolegomenis, pag. XVII. «Certe nec Bibliotheca Scriptorum
Soc. JeSU, nec Hispanica Nicolai Antonii recens Matriti plurium
opera magnifice recusa, ulla Xaverio tribuit scripta praeter epi-
stolas, catechismum Malabaricum, ac brevem doctrinae epito-
mem Lusitanice scriptam, quae totam orientem pervagata magni
semper sit facta3 cum ex ejusdem Xaverii literis appareat, cate-

