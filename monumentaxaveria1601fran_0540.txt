504 MONUMENTA XAVERIANA

assignaverat, eisdem dispertiendam ac dispensandam dedit. Ego
igitur Bazainum profectus, ut una negotia quaedam transigerem
Molucensium Christianorum, cum F ranciscanis collocutus sum3
qui ad paucissimos redacti, me etiam atque etiam rogarunt ut
aliquem eo destinarem e Societate, qui et Neophytis necessaria
ex assignata pecunia impertiret, et seminarium illud administra-
ret. Itaque Melchiorem Consalvum ibi reliqui cum adjutore. -

1 Ι. Nuper Michaele Vasaeo, et P. Jacobo Borbano mortuis,
Collegii Goani curatio ad Cosmum Joannem pervenit, qui redi-
tuum procuratione, et tectorum aedificatione suscepta, cum
distineretur negotiis regiis, post adventum Antonii Gomis eam
curationem Societati penitus cessit. Nunc ex usu est hanc ces—
sionem regia autoritate comprobari. Velim diploma cures, ac
deferas tecum in Indiam.

14⁴ Oravi Regem per literas, ut sacerdotem quendam (cui
Stephano Ludovico Burano nomen est) sibi a sacello constituat.
Id adeo non tam ipsius causa feci, quam quod sorores habet, et
orbas, -et inopes; quarum frater si quasi ex cohorte regia vir ho-
noratus habeatur, facilesorores collocet 1n matrimonio His enim
locis 1n connubiis, honestorum hominum et apud Regem gratio—
sorum affinitas mire expetitur Id si perfeceris, tres orbas puellas
in tuto locaveris. Hujus sacerdotis mater Consalvo Ferdinando
Cocinati nupsit. Optat igitur sacerdos ad vitrici benevolentiam
sibi ac sororibus conciliandam ei gratificari. Itaque deprecatur ut
Rex illum suum vitricum in suorum numerum sine ulla mercede
administrum adscribat honorarium. Sic enim in animum induxit
suum, si vitricus quasi e cohorte regia erit, eum paterno amore
in ipsum ac sorores futurum.

15. Cum Franciscani omnes nostri amici sunt, tum vero'
eorum custos Antonius Casalius. Is custodia abiturus post bien-
nium, optat mirum in modum in Lusitaniam redire: quaeso te ut
literas illi ab Rege, et facultatem impetres, absoluto custodiae
tempore decedendi. Nam quintum jam annum hisce in locis Deo
ac Regi operam navat. ,

16. Ρ. Nicolaus Lancellotus Coulanum a me valetudinis
causa missus convalescit in dies, vir plane factus ad Coulanensium‚ Α

