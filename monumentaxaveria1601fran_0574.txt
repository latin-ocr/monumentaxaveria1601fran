    
   
 
 
 
 
 
    
   
 
 
 
 
 
 
 
   

536 MONUMENTA XAVERxANA

quae in Gymnasiis vigent, ad vos quam accuratissime scribam.
Interim illud me valde delectat quod ex Paulo S. Fidei nostro
comite accepi, in ejus patria coenobium esse sane frequens Bon-
ziorum, qui certis meditationibus exerceantur.

14. Quippe coenobii Praeses (is doctrina coeteris praestat)
domesticis omnibus unum in locum convocatis, ad eos quasi
concionem habet, turn certam cuique per horam commentandi
materiam proponit. Exempli causa. Cum extremo jam spiritu
mors vocem intercludit, si tum animae ex corpore discedenti lo-
quendi facultas detur⁷ quibus tandein verbis in illo digressu cor-
pus alloquatur suum. Itemque si quis existat ab inferis revocatus
in vita, quidnam coeteris videatur esse dicturus. Exacto deinde
meditandi spatio, rationem meditationis reposcit a singulis: quem
boni quippiam proferre videt, collaudat; quem secus, objurgat. ³
Eosdem Bonzios ait quintodecimo quoque die sermonem ad po-
pulum habere, freq uenti sane ac secunda concione.

15. Namque inter dicendum atrocissimos inferorum crucia-
'tus in tabula depictos ostentare, horrendaque illa specie fanum
cum populi universi, tum vero mulierum plangore ac lamenta-
tione compleri. Haec ut dixi Paulus mihi narravit3 qui rogatus
ecquam ex concionibus illis sententiam memoria teneret, hanc
unam respondit, improbum hominem esse Diabolo ipso capitalio-
rem, quod ille complura scelera, ut furtum, perjurium, et alia
ejusdem modi per consceleratos viros ac foeminas committat,
quae per se ipse non posset. Idem mihi confirmavit gentem uni-
versam esse sciendi avidissimam. Ubi explorati aliquid habebO,
ad vos perscribam uberius. Deus nos in coelesti patria jungat.
Nam in huj us vitae exilio an unquam nos revisuri simus, ignoro.
Verumtamen ea vis est obedientiae, ut facile ea quoque efficia-t
quae perdifficilia videantur.

X. Kalend. Julius. M. D. XLIX. Malaca.

[FRANc1scus.]

