ρ»

 

ΕΡιεΤ. 72.-14 JANUARJI 1549 483

natus: ejus similes, quorum istic magna est copia, plurimos
huc mittas velim. Ei Comorinenses socii parent. Idem Christia-
nis indigenis, Ethnicis ac Saracenis est mirifice carus. A Sociis,
quibus praeest quantopere diligatur dici vix potest. P. Cyprian
nus ² affecta jam aetate in Socotoram insulam proficiscitur. Dis-
cessurus est exeunte Januario: ducet secum tres e Societate, sa-
cerdotem unum, reliquos adjutores ³. Socotora insula est in cir-
cuitu millia passuum ferme centum: tota ab ejusmodi incolitur
Christianis, qui multis abhinc annis Catholicis orbati sacerdotiu
bus, Christiani nihil habent praeter nornen. Ferunt se ortos ab
iis, quos S. Thomas Apostolus Christianos fecit. In spem venio
fore ut Cypriani et sociorum opera se ad bonam recipiant
frugem.

2. Ea insula valde inops est a frugibus et alimentis, eadem-
que satis aspera et aerumnosa. Eo tamen Cyprianus jam sexage-
narius libentissime transmittit, confidens egregiam se ibi operam
Deo navare posse, et simul expiare delicta juventutis suae. Et
quamquam initio affectam jam aetatem minime patientem labo—
rum excusabat, mox tamen professus est se, si opus esset, haud
gravate iturum. Nicolaus Lancellotus, etsi valetudinarius, nunc
tamen melius habet, versaturque Colani‚ quod oppidum est sa-
lubri coelo, millia passuum a Cocino circiter LXXX. ibi insti-
tuendo Societatis collegio praeest.

3. Ac sane multa his locis Societatis domicilia excitarentur,
si M. Simon (ut ad te antea scripsi) cum magna ab rege auto—
ritate missus, non parvam huc adduceret sociorum manum, ex
quorum numero sex septemve concionatores essent, complures
confessionibus excipiendis, tradendis piis meditationibus, Ethni-

 

 

² P. Alphonsus Cipriano.

³ Haec sacra in Socotoram insulam expeditio, qua de causa ignoramus,
effectum sortita non fuit usque ad annum 1563. Cf. SOUZA, Oriente
conq„ ΙέΙ part., conq. V, div. ΙΙ, n. 71. In epistola P. Emmanuelis de Mo-
raes sociis Lusitaniae, Malacae 6 Augusti anni 1549 data, haec habentur:
«Estando nos para partir para Soeotor5, pareceo ao P. M.te Francisco mais
seruico de noso Senhor hir o P. Cypriano para San Thome e a mym man-

dareme para Malaqua, para honde agora vou...» Vide supra, pag· 19
annot. 1.

