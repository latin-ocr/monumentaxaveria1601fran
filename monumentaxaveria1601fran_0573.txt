[έῖ

EPIST. 81.-—22 JUNn 1549 535

dam: alioquin literae haud paulo plus detrimenti afferrent, quam
commodi.

Io. Equidem illud semper fere propositum habeo, quod ex
optimo parente nostro Ignatio saepius audivi, nostrae Societatis
hominibus omni ope atque opera enitendum esse ut se ipsi vin-
cant, timoresque depellant omnes qui impedimento esse solent
quominus spem omnem reponant in uno Deo. Etsi enim spes et
fiducia divina ad Dei arbitrium tribuitur hominibus, plerumque
tamen impertitur iis, qui se ipsi omni ratione superare conantur.

ΙΙ. Etenim, ut multum interest inter eos qui rebus neces-
sariis instructi, Deo confidunt, et eos qui confisi eodem Christi
imitandi studio, spoliant se rebus etiam necessariis3 ita qui spem
habent in Deo extra mortis periculum, multum differunt ab iis
qui Dei praesidio freti, divinae gloriae causa sponte capitis di-
scrimen subeunt, quod utique vitare possint, si velint. Ego verov
sic censeo, qui in perpetuis vitae periculis unius Dei causa ver-
sentur, his brevi vitam acerbam fore sie, ut mori expetant ut
cum Deo vivant, et regnent semper in coelo. Haec enim quae di-
citur vita, nihil est, nisi perpetua quaedam mors, et exilium a
coelesti felicitate, ad quam procreati natique sumus.

12. Japones comites mei sic mihi denunciant fore ut Bonzii
(hi sunt in Japonia sacrorum antistites) offendantur, si nos
viderint carne aut piscibus vesci. Proinde nobis fixum ac de-
cretum est citius perpetuam inediam perpeti, quam incurrere
offensionem. Iidem magnam in Japonia Bonziorum multitudinem
esse narrant, eorumque maximam apud omnes ordines authorita—
tem. Quod ego idcirco adjeci, ut intelligatis quantopere vestra,
Societatisque universae deprecatione egeamus, quibus tales ad—
versarii sint parati.

13. Malaca solvemus ipso S. Joannis Baptistae natali die.
Sinas ita praetervehemur, ut nusquam portum, terramve capia-
mus. Absunt Sinae a Japonia millia passuum ad DC. Confirmat
gubernator navis nos Augusto fere medio in Japoniam perven-
turos. Illinc de terrae conditionibus, de gentis ingeniis, moribus,
institutis, de erroribus in quibus versantur, de literarum mo-
numentis quibus utuntur, de disciplinis atque exercitationibus

