v111 MONUMENTA XAVERIANA

loco praestabimus, illorum summariam notitiam hic praemitten-
dam duximus. Quod vero ad epistolas a nobis editas attinet, en
praecipui codices, quibus usi sumus: a) Codices autographo—
rum et apographorum, ad antiquas romanas collectiones perti-
nentes. ὁ) Codex autographorum collectionis Pombalinae, qui
extat in bibliotheca nationali Ulyssiponensi. c) Chrono-hi-
storia ms. P. Sebastiani Goncalves, ex qua P. Souza pro suo
opere Oriente Conquistado non pauca desumpsit, quaeque simul
ac duo sequentes codices asservatur in bibliotheca regia pri-
vata Ulyssiponensi. d) Codex Macaensis , ex Collegio Ma—
caensi Ulyssiponam missus. e) Collectio indicarum epistolarum,
duo volumina complectens, quae olim ad Ulyssiponensem domum
Professam S. J. pertinebat. f) Collectio praecedenti similis, tri-
bus voluminibus coalescens, quae quidem ad Eborense Colle-
gium S. J. pertinuisse compertum est, ex qua desumpta fuit
maxima pars epistolarum operis, cui titulus: «Cartas que os Pa-
dres e Irmaos da Companhia de Iesus, que andao nos Reynos de
Iapao escreuerao aos da mesma Companhia da India, e Europa,
desdo anno de 1549 ate o de 1580... Em Evora por Manoel de
Lyra. Anno de M .D.XCV111.» g) Collectio duabus praecedenti—
bus similis, duobus voluminibus constans, quam, ni fallimur,
Conimbricense Collegium olim possidebat. Primum hujus colle-
ctionis volumen in Archivo ministerii negotiorum exterorum,
alterum in bibliotheca nationali, Ulyssipone, asservantur. lz) Va»
ria Historia, de qua saepius in Cartas de San Ignacio et in Mo-
numenta Historica S. J. facta est mentio.

Documenta, quae ad S. F ranciscum referuntur, vel ex jam
recensitis codicibus deprompsimus, vel ex archivo nationali
Ulyssiponensi, cui nomen vulgo est Torre do T ombo, vel ex ar>-
chivo Vaticano, vel ex bibliotheca academiae Historiae Matriten-
sis, vel tandem ex privato Xaverianae domus archivo, quod nunc
penes Ducem Granatae est, qui, pro sua humanitate et in Xa-
verium studio, monumenta sua, ad illustrandum Indiarum Apo-
stolum, nobis promptissimo animo commodavit.

RATIO HUJUS EDITIONIS. Totum Xaverianum opus duabus
partibus coalescit, quarum priorem, quae in primo volumine-con-

