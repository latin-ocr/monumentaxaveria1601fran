534 MONUMENTA XAVERIANA

tamen nulla neque barbaria, neque Daemonum rabies quicquam
nocere nobis poterit, nisi permissu, concessuque praepotentis
Dei.

7. Unum omnino timemus, ne Deum ipsum offendamus,
cujus offensionem si vitaverimus, exploratam de nostris hostibus
victoriam nobis, illo-propitio, pollicemur. Et quoniam Deus ad
suum obsequium et peccatorum fugam satis auxilii tribuit omni-
bus, speramus fore ut pro sua benignitate nobis non deneget.
Quippe in eo res vertitur, utrum recte utamur, an abutamur
divinis beneficiis. Itaque magna nos spes tenet, Ecclesiae matris
nostrae, ejusdemque Christi sponsae, ac speciatim nostrae Socie-
tatis, ejusque studiosorum preces, hoc nobis impetraturas ut Dei
beneficiis uti par est, ad divinam gloriam utamur.

8. Illud nos magnopere delectat, quod Deus nostri itineris
consilium ac propositum intuetur, videtque nihil nos spectare
aliud, nisi ut animae ad Dei similitudinem effectae conditorem
agnoscant suum, eique divinum honorem cultumque tribuant, et
simul ut Christianae religionis fines longe lateque proferantur.
Itaque non dubitamus quin itineris conatusque nostri eventus fe·—
lix laetusque sit futurus. Duo sunt, quae maximam nobis spem
afferunt Satanae impedimenta perrumpendi, praeclari consilii
conscientia, et providentia divina, cujus nutu non homines modo
reguntur, sed etiam Daemones. Satanas quippe, nisi facta a Deo

,. ,μή

 

potestate, Jobo quicquam detrimenti inferre non potuit. Video = ·‘

autem nobis non solum labores plurimos ac maximos, sed etiam
perspicua mortis pericula in ipso itinere Subeunda.

9. Japonicum iter sane periculosum est tum ob piratarum
ac syrtium multitudinem, tum vero ob magnitudinem tempesta-
tum, quae tam atroces existunt, ut praeclare agatur cum iis qui
Japoniam petunt, si tertia quaeque dumtaxat navis intereat. Ac
mihi quidem saepe venit in mentem vereri ne nostrae Societatis

homines doctrina exculti, si in haec loca venerint, plenum teme-
” ritatis negotium putent, quod videatur tentari Deus, tam apertis
periculis adeundis, quibus tot depereant naves. Verum ut me col-
legi, vereri desino, quippe cum Societatis nostrae literis litera-—
tisque inhabitantem Domini spiritum moderaturum esse confi-

 

