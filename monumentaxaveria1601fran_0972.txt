ἀ*

932 MONUMENTA XAVERJANA

tuna est. Paulum interius initiatis, et gustare jam incipientibus 4
quarn suavis sit Dominus, equidem autor sim, attollendae crebro

per diem ad Coelum mentis, iterandis subinde actibus Fidei, Re-
ligionis, Spei3 praesertim vero purae ac syncerae Caritatis. Istius-
modi sensuum formulas ex Psalmis ac sacris hymnis memoria te-
nere, oreque identidem reddere proderit: poterunt et exprimi ver-

bis vulgaribus, atque adeo cantari, quem ad usum hoc habeant,
quibus arriserit, illigatum numeris exercitium Divini amoris ab
omni nostri respectu defaecati.

Ut Te colam Deus meus
Non me movet terror tuae
Manus vibrantis fulmina:
Nec horror ignis Tartari
Urentis aeternum reos.

Tu me Deus per te moves,
Tu Christe transfixus trahis,
Crux urget, incendit cruor
JESU tuis plagis fluens.

Si cesset Inferni metus,
Tollatur et Spes Gloriae,

 

verius Philippuccius. Solitus erat Sanetus Indiarum Apostolus, prout ipse
aliquoties in his ipsis Epistolis testatur, iis quos e faece vitae improbae, sa-
lutari poenitentia instinctos eduxerat, proponere formulam emendate pieque
vivendi, hanc ipsam, partim ore ac voce viva rudibus tradens, partim literis
expressam et in multa vulgatam exempla, quoquo versum spargens; aut

ι etiam in loco publico defigens unde facultas describendi esset‚·quod Ga-

spari Barzaeo ut faciat suadet Epistola IV. libri 1V. post medium, ubi se
hanc formulam Christiane vivendi clare testatur digessisse. Quid igitur in
ea concinnanda (quod modo indicavi) Philippucius fecit? dicam. Multa et va-
ria per Indiam fuerunt hujus Paraeneseos exemplaria, alia aliis auctiora,qui-
busdam aut detractis, aut additis, pro conditione locorum in quibus vulga-
bantur, aut singularium personarum ad quarum praesentem accommodaban-
tur usum. Ex his comparatis Philippucius unum hoc·exemplum contexuit3
cui etiam inseruit versiculos affectum puri amoris in Deum informantes‚quos
nos ex Cantilena adhuc hodie per Indias in usu ac hominum memoria vi-
gente, rhythmicis numeris linguae Lusitanicae illic vulgaris a Sancto ipso
Xaverio, ut fert traditio, composita, Latino, ut proxime potuimus, metro ex-
presmmus . »

