358 MONUMENTA XAVERIANA

cui forte pectus et constans animus est ad obstandum Persecu- i
toribus Christianorum. Ι
5. Quamvis Episcopus sit Praelatus tam consummatae vir«.
tutis² , quam rex era est: tamen idem, quod Tua Maiestas non Ι

ignorat, iam senio grav atur, totque morbis affligitur, ut ad labo-

res ferendos quos ej us praefecturae accurata functio summos in
hisce Partibus iniungit, viribus corporis destituatur; utcumque
animi vires in eo abundent, et in dies augeantur, Deus enim eum ¹
tanta gratia dignatur, ut quanto magis in carne debilitatur, tanto
plus corroboretur 1n spiritu Qua solet mercede Deus Dominus
Noster remunerari eos qui multos annos perseverarunt in ejus
obsequi03 impendendo vitam et aetatem universas exantlandis
ejus causa laboribus maximis, quousque referant quasi plenam
victoriam de suo corpore spiritui rebelli. Talibus quippe indulget
Deus eum assiduarum contentionum fructum in ultima aetate, ad
exemplum et perseverantiam eorum quibus praesunt, quo veluti
reiuvenescere se sentiant renovatione spiritualium virium, eo
maxime tempore quo natura deficit, oppressa incommodis decre-
piti senii. Ita ut ea proportione qua sensim deficit vita in virtute
transacta, mutetur corpus terrenum in spiritum coelestem. Quo-
circa Episcopo necessarium, nunc quidem, auxilium est ad to-
lerandos officii sui labores.

6. Peto Domine Rex et per Dei obsequium obsecro, ut qua
ego rectissima intentione, syncerissimaque veritate scribo hos
versus, pari Tua Maiestas aequitate animi ac favore benevolo
excipiat quod suggero. Nimirum sola instinctus cura honoris et
obsequii Divini, desiderioque vero exonerandae conscientiae
Tuae regiae, oro et flagito, ut non tantum per literas commen-
des tuis hic Ministris res obsequii Divini3 sed etiam puniendis
iis qui officio hac in parte defuerint, commendationem istam
sancias exemplis iustae ultionis. Enimvero periculum est, ne a
Deo Domino Nostro Maiestatem Tuam ad suum iudicium citante
(quod futurum est quando minus expectatur; nec spes aut ratio
est id declinandi) ne tunc, inquam, a Deo irato audias: cur non

2 Saepe laudatus joannes de Alburquerque‚ O. S. Fr.

