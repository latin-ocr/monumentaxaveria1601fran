444 MONUMENTA XAVERIANA

omnibus non possit satisfieri. Quia tamen huiusmodi inimicitiae
in odio suorum peccatorum fundatae erant, non mihi molestiae,
sed potius aedificationis [fuere3 et] eorum uidendo sanctissima
desideria, id haud aegre ferebam. Dominicis et festiuis diebus
multi communicabant3 singulis uero diebus virorum et foemina-
rum cum suis familiis innumera conueniebat multitudo ad chri-
stianae doctrinae declarationem, quia semper aliquid ex symbolo
eis explicabam. In reconciliationibus inimicorum multum etiam
occupabar, quia portugalenses earum regionum nimium bellicosi
sunt3 et sicut Maluci feceram, lingua, quam omnes intelligerent,
declarationem symboli eis tradebam, quam orationis loco iuxta
captum suum retinerent,-et sic solidum in eis fieret fundamen-
tum in fide Jesu Christi. Haec declaratio unico anno tota potest
edoceri, pauxillum quid quottidie proponendo, quod mente pos-
set retineri: saepius etiam repetita historia aduentus Jesu Christi,
penitius intelligitur et memoria firmius imprimitur, et sic in ve-
ritatis cognitionem et odium vanissimorum figmentorum, quae
infideles de suis idolis et superstitionibus et docent et scribunt,
venitur. ’

14. Ibi etiam sacerdotem reliqui sicut Maluci, qui meo fun«
geretur officio: ualde tamen a primoribus urbis rogatus sum ut
duos de Societate eo mitterem, qui ipsos et uxores ac liberos et
seruos eo modo, quo ipse faciebam, edocerent3 et quia multum
spiritualis fructus inde spero, et ipsi ualde Societati nostrae sunt
deuoti, quod in me erit, curabo ut sequenti anno, cum primum
naues ab India Malacam proficisci possint, eorum desiderio sa-
tisfiat.

15. Cum essem Malacae magna mihi retulerunt aliquot
mercatores portugalenses, viri non exiguae auctoritatis, de
quibusdam insulis nuper inuentis, de Japon nuncupatis, in qui-
bus, ut eis uidebatur, plusquam in aliis Indiae locis profici posse,
quia gens illa auida imprimis est sapientiae, quod fere in aliis
indianis non accidit. Quidam ex insulis del Japon praedictis, An—
gerus nomine ¹¹, cum mercatoribus ad me uenerat querendum,
magno cum desiderio mihi confitendi: cum enim aperiret aliqua

¹¹ Post conversionem Paulus a Sancta Fide dietus.

