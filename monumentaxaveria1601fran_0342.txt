306 MONUMENTA XAVERIANA

uitam aeternam haberent. Hic orta magna inter eos dissensione
quis mihi responderet: tandem iusserunt senem quemdam re·-
spondere: erat, opinor, plusquam octoginta annos natus. Ille, an-
tequam mihi respondeat, sciscitatur ut dicam prior quid mandet
fieri Deus christianorum. Ego uero, intellecta hominis astutia,
parere nolui nisi prior a me interrogatus, prior etiam responde-
ret: ibi infoelix senex infantiam suam et amentiam prodere
coactus est, dicens sibi duo a diis suis imperari, quorum alterum
est non occidere uaccas, quas illi adorant, alterum erogare ele-
emosinas ⁵⁶, et has bramenibus, qui idolis in pagodibus mini-
strant. Quibus dolens tantum juris habere daemones in n0stros
proximos, ut ab eis pro Deo colerentur, eos sedere jussi. Seden—
tibus omnibus, surrexi stetique medius eorum, alta uoce ipsorum
lingua simbolum et mandata pronunciaui, uniuscuiusque manda-
torum sententiam breuiter aperiens. Postea uerba feci de para-
diso, de inferis, et qui ad hos uel ad illos sunt ituri3 illi uero, au-
dita hac disputatione, simul omnes surrexerunt, frequenter me
amplexantes et uno ore clamantes: «Vere christianorum Deus
uerus est Deus, cuius tam aequa mandata, tam rationi naturali
affinia». Rogarunt an ueluti brutorum animalium ita nostra quo-
que anima una cum corpore interiret; ubi Deus ea mihi dicenda
suppeditauit, ut liquido et manifeste animae immortalitatem cer-
nerent: quae res eis (ut ostendebant) magnae fuit uoluptati. Ra-
tiones siquidem, quae populo huic illiterato rerumque omnium
ignaro dantur, non tam morosae et anxiae esse debent, quam
quas adamussim doctores scholastici ³⁷ tradiderunt. Percunctati
sunt etiam qua hominis anima erumpit cum moritur: et quando
homo soporatus somniat se in aliqua prouincia esse apud notos
amicos, ut mihi saepe vobiscum esse accidit, in Domino charis-
simi, an' id fiat quia anima, illuc proficiscens, corpus exangue
destituat. Praeterea an Deus sit albus an niger, propter discri- ³ ¹
mina colorum ³³ quae in hominibus uident; et cum hic omnes
sint nigri, quia unusquisque formae suae amator est, ideo ni-
grum eum esse arbitrantur, tamquam formosiores sint nigri ho-

⁵⁸ errogare elemosinas, ms.
‘⁷ adamussim doctores scolastici, ms. ³⁸ collorum, ms.

