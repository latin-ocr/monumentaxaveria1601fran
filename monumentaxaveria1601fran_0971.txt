DOCUM. 165 931

165
S. FRANCISCI XAVERII

AD QUINQUE VULNERA JESU CHRISTI

Oratio ¹.

Domine Jesu Christe, in cujus ditione cuncta sunt posita, et
non est qui possit resistere voluntati tuae: qui dignatus es nasci,
mori, et resurgere: per mysterium Sacratissimi Corporis tui, et
per quinque vulnera, et effusionem pretiosissimi sanguinis tui
miserere nobis, sicut tu scis necessarium esse animabus, et cor-
poribus nostris; libera nos a diaboli tentatione, et ab omnibus,
quibus nos angustiatos esse cognoscis 3 nosque in servitio tuo
usque in finem conserva, atque corrobora, et veram emendatio—
nem, spatiumque verae poenitentiae nobis tribue, et remissionem
omnium peccatorum post obitum: et fac nos fratres, sorores,
amicos, et inimicos invicem diligere, et cum omnibus sanctis tuis
in regno tuo sine fine gaudere, qui cum Deo Patre et Spiritu
Sancto vivis et regnas Deus per omnia saecula saeculorum.

Amen.

16ss
AMORIS ERGA DEUM AFFECTUS ¹.

Haec cogitari velim praesertim ab iis quibus anceps adhuc et
contrariis alternata successibus sacri adversus peccatum belli for--

 

¹ GARCIA, Vida, y milagros de San Francisco Xavier,... ad calcem
illius, in medio Appendieis, cui titulus «Decena, 0 devocion de los diez
Viernes.» Ex eodem fonte transcripta fuit apud MENCH., t. ΙΙ, pag. 505.

¹ Ex POSINO, lib. ΙΙ, in medio ep. 2. Vide MENCH.‚ lib. ΙΙ, ep. ΙΙ,
n. 26. Ut legenti patet, idem est argumentum amoris ac in rhythmo a
P. Garcia edito, licet longe aliter expressum sit.

Audiatur annotatio POSSINI, in Indic. exegetico‚ ad ep. II libri ΙΙ (in
nostra editione, nn. 144, 164 et 165). «Hoc scriptum prout hic Latine e Lu-

sitanico Sermone redditum legitur, concinnavit e variis exemplaribus P. Xa-

