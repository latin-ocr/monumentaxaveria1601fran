298 MONUMENTA XAVERIANA

   
 
 
 
 
 
 
 
 
 
 
 
 
    
   
 
 
 
 
 
 
 
 
 
   

quid amplius, iam fidei nostrae inaugurati, haberent, quam
antea gentiles cum essent. Nil illi aliud responderunt, quam se
christianos esse, legem uero nostram et ea quae credenda sunt
(quia idioma nostrum non caperent) ignorare. Cum ergo neque
illi me neque ego illos intelligerem, lingua quippe eorum erat
malauar, mea uero celtiberica, uulgo vazquenza, conuocaui eos,
qui in eis erant peritiores, et eos homines, qui nostrum et eorum
idioma callerent, qui, dum multis diebus unum in locum coeunt,
tandem magno labore in linguam gentis illius transfuderunt'ora-
tiones, a figura crucis auspicando et tres personas unum Deum
profitendo. Hinc symbolum apostolorum, decem mandata, ora—
tionem dominicam, salutationem angelicam, saluereginam et con—
fessionem generalem. His ita eorum lingua donatis et altius mea
in memoria fixis, obibam totam urbem: pueros et uiros quos po-
teram aeris sonitu ciebam, eosque, postquam confluxissent, per
singulos dies bis docebam, duas horas orto iam sole, duas alias sub
occasum; ita factum est ut uno mense orationes doctae sint, ea a
me lata lege, ut pueri, quae a me audierant, parentes et omnes
domesticos edocerent.

3. Dominicis autem diebus omnes incolas urbis tam uiros
quam feminas, tam senes quam iuuenes uocabam, ut sua lingua
orationes enuntiarent, quod magna alacritate omnes fecerunt: sine
mora, gaudentes et laetabundi aduolarunt, aliique non dubiis ar—
gumentis sibi impense eam rem cordi esse testati sunt. Exorsi
igitur a confessione unitatis ‘⁴ et trinitatis Dei, omnes suo idio-
mate (dum praeirem ego, illi autem sequerentur> elata uoce sym-
bolum enunciabant. Quod finitum solus ego iterum memorabam,
unumquemque articulum ab aliis dirimens iustamque ei tempo-
ris moram impendens. Admonebam eos nihil aliud esse chris
stianum, quam firma fide et inexpugnabili duodecim articulos
credentem. Cum' igitur christianos esse se profiterentur, scisci-
tabar an omnes et singulos duodecim crederent. Hic simul
omnes tam uiri quam feminae, tam senes quam iuuenes, ad-
motis pectori manibus in crucis figuram, responderunt alta uoce:

⁴ unitati, ms,

