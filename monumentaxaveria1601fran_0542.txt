506 MONUMENTA XAvERxANA

qui Deo student, et saluti animorum, tot laboribus, tantisque
mortis periculis exerceantur, quot quantisque in Maurica re-
gione. Velim Deum depreceris pro iis qui illuc ierunt, et deinceps
ituri sunt3 propediem enim duos, tresve socios eodem mittere
statui. Nimirum opinor Mauricas insulas plurimos nostrae Socie-
tati martyres parituras, ut brevi non Mauri, sed Martyrii insulae
sint appellandae. Itaque Socii, qui vitam profundere expetunt
pro Christo, bono animo sint, praecipiantque gaudium licet, si
quidem paratum habent seminarium martyriorum, ubi cupidita-
tem expleant suam. Navigatio in Japoniam ac Sinas (ut omnes
mihi praenunciant) est aerumnarum ac periculorum plenissima:
ego nihildum usu compertum habeo: cum illuc transmisero,
quod post duos et dimidiatum mensem futurum arbitror, inde te ’
certiorem faciam de omnibus rebus Ita ubi tu, Deo approbante,
in Indiam veneris, anno opinor proximo a me literas Japonicas
accipies. Nunnius Ribera Amboini est, oppido sane tuto, et
Christianis frequenti: ex ejus literis intellexi sane uberem fru-
ctum ejus laboris extare.

20. Socii duo qui in Comorino Promontorio versantur,
magno sunt rei Christianae adjumento. Id adeo ex literis quas ad
te mitto intelligere poteris, ubi illi de omnibus rebus suis tibi
perscribunt. Visum est Deo dulcissimum fratrem nostrum Ada-
mum F ranciscum ex hac vita evocare, ut ei plurimorum maxi-
morumque laborum persolveret praemia. Mors anteactae vitae
respondit, quae quidem, quantum ab aliis accepi, et ipse per-
spexi, sanctitate floruit. Vir fuit plane pius, magnoque animi ar-
dore in Ethnicis ad Christum aggregandis. Equidem magis illi
me commendo, quam ipsum commendo De0, persuasum enirn
habeo eum jam beatitudine, ad quam natus erat, perfrui.

21. Nunc ego Goam contendo, ut me ad Japonicum iter in
Aprilem proximum mature comparem. E Goa in Cambaiam, ad
Praetorem Indiae, qui nunc Bazaini est, proficiscar, ut is et Molu—
censium Christianorum rationibus consulat, et prospiciat Sociis
quos illuc sum propediem missurus. In his unus erit concionator,
qui in regio oppido commoretur, praesitque Collegio inchoando,
ubi Mauricorum Christianorum, Lusitanorumque pupilli insti-

